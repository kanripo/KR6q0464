# -*- mode: mandoku-view; -*-
#+DATE: 2016-06-08 5:46
#+TITLE: 壇溪梓舟船禪師語錄
#+PROPERTY: CBETA_ID J33nB281
#+PROPERTY: ID KR6q0464
#+PROPERTY: SOURCE Jiaxing Canon Vol. 33, No. B281
#+PROPERTY: VOL 33
#+PROPERTY: BASEEDITION J
#+PROPERTY: WITNESS master
#+PROPERTY: LASTPB <pb:KR6q0464_J_003-0348b> ¶¶¶¶¶¶¶¶¶¶
#+PROPERTY: JUAN 3
梓舟船禪師襄陽檀溪語錄卷之三¶
侍者(明恆明惺)編次¶

* 聯芳¶

** 與首座天德¶

#+BEGIN_VERSE
「　透海江天泛莫窮吞龍掣電正吾宗燈燈續燄堪成¶侶收盡英雄雪嶺峰」
#+END_VERSE
¶

** 與盛德都監¶

#+BEGIN_VERSE
「　重建闢荒晉漢常玄峰穩坐正當陽寧臨指竟吾宗¶樹撲地白牛汝可張」
#+END_VERSE
¶

** 與仲德侍者¶

#+BEGIN_VERSE
「　仲德識侍老僧機拄杖隨身左右攜撥開臨濟正法¶眼始知個裏續曹溪」
#+END_VERSE
¶

** 與書記竟德¶

#+BEGIN_VERSE
「　心通無心徹底源琴音密付續綿綿汝今深入吾中¶窟展拓騰輝第一玄」
#+END_VERSE
¶

** 與監院常德¶

#+BEGIN_VERSE
「　當家種草行常年露地白牛吼碧天全身爪牙分付¶汝頭角崢嶸動大千」
#+END_VERSE
¶

** 與副寺永德¶

#+BEGIN_VERSE
「　即心非心永正宗分付銅頭鐵鷂雄充勝行藏湖海
<pb:KR6q0464_J_003-0348c>¶內全提白棒收無窮」
#+END_VERSE
¶

** 與素樸維羅¶

#+BEGIN_VERSE
「　離吾下南十有年別峰相見德雲川初機掣電和盤¶授溪月兒孫轟汝天」
#+END_VERSE
¶

** 與王吉臣隱居士¶

#+BEGIN_VERSE
「　龐老崗鸞吸盡儔獨泛淵湖明月舟溪水杖敲無隱¶樹那龍烈虎任君收」
#+END_VERSE
¶

** 與明本徐居士¶

#+BEGIN_VERSE
「　藏身覓跡本來宗天地同根萬象同一吸西江向道¶汝充天毒氣收無窮」
#+END_VERSE
¶

** 與明乘劉居士¶

#+BEGIN_VERSE
「　生死兩頭齊坐斷法王百劫亦難逢聞思乘道鹽官¶扇放出月明天外風」
#+END_VERSE
¶

* 請藏檀越王居士請留行實¶

余四川成都府直隸童川州父姓何母姓李生於已¶
未年三月十六日辰時至庚辰歲發心拜白蓮庵映¶
春和尚出家以報父母求脫生死立定參究本分映¶
曰如何是汝本心師云不識映曰我也不識見受庵¶
和尚受指師見雪門和尚壬午歲納戒遊榮華山住¶
茅禮拜法華經華嚴經共三載脅不至席明末遭寇¶
饑饉死活幾番時念觀世音菩薩忽聞聲救故遊南¶
海至保寧府於順治二年又遇大兵盤詰幸有在道¶
官府送至湖省過江西見翠巖寺得本分又至宜興¶
見萬如至浙省湖州報恩見玉琳徑山見費隱天童¶
見牧雲靈隱見具德又天童見木陳三塔見自閒并¶
諸大老共九載語句不錄至華亭船子法忍寺見本¶
師二隱和尚問聞得上座在三塔事如何師云與和¶
尚不別隱曰如何是不別底師便展兩手隱云那容¶
得你便打師一喝隱復打師禮拜隱誕日眾請上堂¶
師出問能為萬象主不逐四時凋如何有生有死隱
<pb:KR6q0464_J_003-0349a>¶
云如何是你不生不死底師便提起具云者個慶無¶
生隱云無生豈有慶耶師云慶一無生隱便打師禮¶
拜一日隱在方丈因打知客師外進云和尚打他為¶
何事隱拍面一棒師悶死於地隱云一向受棒這番¶
氣息也無師忽起身失笑隱云這一死也難得活師¶
云說甚麼死活隱一笑時有四載每受痛棒毒氣入¶
深憤感難酬故隱古心庵遇檀越王公及眾居士送¶
入隱關供養三載時二隱老人住荊溪保安寺庚子¶
歲招至隱老人云出關一句道來師云破時老人遂¶
上堂對眾付拂并偈補都監執辭後隱廬山楚地眾¶
耆德請住襄州鹿門寺二載後護法副府呂公山主¶
柯公宋公吳曹眾居士耆德等敦請重開檀溪古寺¶
不覺數載忽聞二隱先和尚乙巳年六月二十八日¶
說偈投筆而逝故往下南掃塔至嘉興府問候檀越¶
王公時公遂發大願捐貲一百六十兩請全藏經送¶
至湖廣襄陽府檀溪寺永鎮山門眾居士沐手請識。¶

** 重建大雄寶殿引¶

襄州西門三里許有古剎焉名馬躍檀溪寺漢王仲¶
宣之捨宅也玄德曾有賜額晉代曾有敕柏二株多¶
歷年所道安祖師創於前曇翼祖師繼其後當時象¶
龍雜遝獅子嚬呻迨至明末法序久虛妖氛疊作重¶
樓傑閣盡淪草莽唯老宿檀越口記傾危只存殿基¶
握地忽有鐵身羅漢顯現發心善信穿金光輝已畢¶
且新結茅屋數間到這裏退身不得欲還舊制聿新¶
覓個知音有分今資捨有待尚冀貴官哲士茂德仁¶
人歡喜同施鼎力扶起歷朝梵剎成就自已莊嚴。¶

** 掃塔拈香法語¶

四千餘里到來今已一週無縫塔前如何趨敬不肖¶
拈瓣死貓頭爇向爐中薰透先師鼻孔表祝哀靈我¶
本師兮拂拂授授臨濟正傳入髓兮出世天台法祥
<pb:KR6q0464_J_003-0349b>¶
棲真船子三塔保安六處名藍大闡爐開兮權衡電¶
轟情與無情利益兮龍驤虎驟永決慈垂接兮空期¶
未滿百年萬人仰企兮古杭城內擲筆大笑兮頓超¶
佛祖格外無窮正法眼兮住世少延我不肖子輩兮¶
恩過太嶽慧如海兮我身無帖愚濁兮不肖哀靈塔¶
下罪莫上饗。¶
¶
¶
¶
¶

** 宜興芙蓉寺十二景¶

*** 銅棺疊翠¶

#+BEGIN_VERSE
「　遙望銅峰護碧雲霜花幾朵插晴曛寒光萬頃開林¶壑石壁層層織翠紋」
#+END_VERSE
¶

*** 睡虎隱石¶

#+BEGIN_VERSE
「　萬山露出石粼粼睡虎崖藏雪覆身蹤跡不妨隨處¶現爪牙不動暗驚人」
#+END_VERSE
¶

*** 二桂流芳¶

#+BEGIN_VERSE
「　桂熟香飄秋正昌金風花落樹生涼祗園芳跡名垂¶遠翠葉扶疏覆四方」
#+END_VERSE
¶

*** 屏風曉嶂¶

#+BEGIN_VERSE
「　鷲嶺西風隱翠屏鴉鳴鵲噪韻初成清風萬古摩青¶嶂無限風光俱有情」
#+END_VERSE
¶

*** 獅崖晚眺¶

#+BEGIN_VERSE
「　未別臺山已自馴何勞月下臥風塵金毛不比諸群¶獸獨踞東山共日春」
#+END_VERSE
¶

*** 象鼻留雲¶

#+BEGIN_VERSE
「　影藏韜跡臥芙蓉舒捲從容聽梵鐘露地白牛無覓¶處生涯今在大悲松」
#+END_VERSE
¶

*** 雙橋鎖翠
<pb:KR6q0464_J_003-0349c>¶

#+BEGIN_VERSE
「　雙溪會處鎖雙把家聲繼古標寶所不遙須進¶步春山煙柳轉豐饒」
#+END_VERSE
¶

*** 三到龐公¶

#+BEGIN_VERSE
「　三到名留久憶公心空及第了無窮潺湲韻入長松¶下標榜叢林南國中」
#+END_VERSE
¶

*** 來來舊跡¶

#+BEGIN_VERSE
「　誰來誰去復逢誰楚水荊溪話道奇一片白雲峰頂¶上隔林幽鳥和新詩」
#+END_VERSE
¶

*** 蒼松夾道¶

#+BEGIN_VERSE
「　行吟古道聽溪聲數樹青松萬古名高聳雲峰青嶂¶外森森堪護法王城」
#+END_VERSE
¶

*** 卓錫清泉¶

#+BEGIN_VERSE
「　卓錫飛來聲自猿雲騰露浥滴寒泉老龍穩臥忘蹤¶跡流水滔滔浪拍天」
#+END_VERSE
¶

*** 洞裏乾坤¶

#+BEGIN_VERSE
「　未分混沌占機先洞裏乾坤洞裏天塵市不知仙隱¶處了無名姓落陲塵」
#+END_VERSE
¶

** 門外濤井¶

#+BEGIN_VERSE
「　手把坤維自絕塵日前覿面一回清深深溪井寒千¶尺月湧鯤鯨玉浪新」
#+END_VERSE
¶

** 樹上搭蓬¶

#+BEGIN_VERSE
「　當門盤結鳥窠禪個事從教一著先栗棘蓬中親下¶手西來祖意布毛穿」
#+END_VERSE
¶

** 採龐榛果無米¶

#+BEGIN_VERSE
「　名流龐榛古今傳拾來不值半文錢忽逢多口毗耶¶漢咬著空心舌柱天」
#+END_VERSE
¶

** 同眾遊山¶

#+BEGIN_VERSE
「　萬仞千峰赤手提銀山坐斷鐵山摧當陽一覽乾坤¶小鐵鷂無毛天上飛」
#+END_VERSE
¶

** 元宵坐月
<pb:KR6q0464_J_003-0350a>¶

#+BEGIN_VERSE
「　不繼無油薪夜燈一輪孤月照寒冰此中獨露風塵¶客渺渺滄溟野衲心」
#+END_VERSE
¶

** 葵花亭崖¶

#+BEGIN_VERSE
「　亭亭一朵聳危崖獨露全身向日開孤月影流無面¶背頭頭宛轉逞奇才」
#+END_VERSE
¶

** 和雲峰雪厂兄韻三首¶

#+BEGIN_VERSE
「　自休自歇了無哀一道靈光古鏡臺寶樹幾行鳴梵¶韻入林何必問天台」
#+END_VERSE
¶

#+BEGIN_VERSE
「　果熟香飄出錦林杖藜欲到翠微岑千山引領尋高¶頂撥碎雲峰幾片心」
#+END_VERSE
¶

#+BEGIN_VERSE
「　春月臨灘幾度來故人何事豈勞哉手把金針雲霧¶裏鳳麟齊現翠微臺」
#+END_VERSE
¶

** 別一融法兄¶

#+BEGIN_VERSE
「　春寒到處雨風暖百花幽帆落舟臨岸杖停山到頭¶不二泥河水何妨結勝儔君談山中事落葉始知秋」
#+END_VERSE
¶

** 贈嵩岳兄¶

#+BEGIN_VERSE
「　萬水千山步不離人牛不見又何時夜闌鼓角聲俱¶寂孤月同風好和詩」
#+END_VERSE
¶

** 贈太吉兄¶

#+BEGIN_VERSE
「　遙望青山一目收客心何事憶扁舟一帆風月橫江¶上別有生涯在釣鉤」
#+END_VERSE
¶

** 贈龍淵慈朗兄二首¶

#+BEGIN_VERSE
「　高步坤維自絕塵塔前一見一回親深深淵底溶千¶丈誰道吾兄玉浪新」
#+END_VERSE
¶

#+BEGIN_VERSE
「　鷲嶺峰頭曉磬鳴由來大隱更高清轉輪閣峻摩青¶嶂海外笻孤一點心」
#+END_VERSE
¶

** 則融法兄往蜀¶

#+BEGIN_VERSE
「　溶溶玉浪吼山川出海獰龍勢接天且喜春風多意¶氣聲光處處射塵寰」
#+END_VERSE
¶

** 贈梅竹庵瑞初禪師
<pb:KR6q0464_J_003-0350b>¶

#+BEGIN_VERSE
「　梅峰高隱竹林庵緣影漪漪映碧潭空缽一圓無可¶贈金毛突出獸群參」
#+END_VERSE
¶

** 遇雲間善來老宿原韻二首¶

#+BEGIN_VERSE
「　撩天鼻孔氣充懷沒量大人何用猜電捲孤峰殘月¶盡和泥合水入胞胎」
#+END_VERSE
¶

#+BEGIN_VERSE
「　敲動髑髏粉碎禪不容擬議與誰傳是凡是聖曾供¶養信手拈來自歌歡」
#+END_VERSE
¶

** 海月堂法主瑞雲師¶

#+BEGIN_VERSE
「　雲間海月喜逢君翠滴霜花共日曛片片瑞雲峰頂¶臥樓臺璧玉吼經文」
#+END_VERSE
¶

** 贈祖裔法姪¶

#+BEGIN_VERSE
「　祖裔分座侍師勞授受乾坤登步高此去毗耶開大¶口船頭三點月中篙」
#+END_VERSE
¶

** 示茂枝徒¶

#+BEGIN_VERSE
「　覿面一掌識得渠未生面目本來無不移一念全體¶現擬議喪身休問吾」
#+END_VERSE
¶

** 掩關隱居二首¶

#+BEGIN_VERSE
「　隱居度歲自心庵無憂無喜道者寬內外隨緣納些¶些檀那喜助日三餐」
#+END_VERSE
¶

#+BEGIN_VERSE
「　不行善惡古心庵我伴虛空不二三踏轉乾坤清切¶句一灣秋月浸寒潭」
#+END_VERSE
¶

** 赴齋口占¶

#+BEGIN_VERSE
「　乞士赴齋非有才尤然虛納信奇哉迅雷一震風雲¶化布袋隨身笑滿街」
#+END_VERSE
¶

** 示雪浪禪人持經¶

#+BEGIN_VERSE
「　心知雪浪不尋常每每持經行道場誠實用心無染¶處一缾一缽一株香」
#+END_VERSE
¶

** 同眾禪觀燈¶

#+BEGIN_VERSE
「　一年一度上元燈海闊山遙徹底清萬象頭頭真識¶面雷音震動氣吞星」
#+END_VERSE

<pb:KR6q0464_J_003-0350c>¶

** 示心宇鄭居士¶

#+BEGIN_VERSE
「　夜睹明星道本圓世人要識自身全森羅物物頭頭¶現覿面無心自了然」
#+END_VERSE
¶

** 示心持周居士¶

#+BEGIN_VERSE
「　起心脫死要心持了了分明自覺知出入遊行忘舊¶路為人難得在斯時」
#+END_VERSE
¶

** 西蜀僧請藏送別¶

#+BEGIN_VERSE
「　楞嚴三藏已敷揚慧命流通照十方東震西乾無別¶路法界同歸般若場」
#+END_VERSE
¶

** 遊石傘峰¶

#+BEGIN_VERSE
「　巨石峰頭現本源任他雨露灑身邊若人得用全遮¶體入水入泥豈有偏」
#+END_VERSE
¶

** 示僧住蓬崖¶

#+BEGIN_VERSE
「　結茅崖畔度芳年窮漢家私不值錢破衲渾身俱是¶結那分冬夏與寒暄」
#+END_VERSE
¶

** 辭屺山老和尚二首¶

#+BEGIN_VERSE
「　數載老梅帶雪枝頭頭風月繼坤維雖經鐵漢含春¶像夜聽松聲花滿衣」
#+END_VERSE
¶

#+BEGIN_VERSE
「　屺嶺峰頭行不休沖天毒氣幾經秋長安雖是我王¶地絕頂留雲入斗牛」
#+END_VERSE
¶

** 眾戒子請偈¶

#+BEGIN_VERSE
「　孤笻留別踏霜峰路峽芒鞋水月通上座師容山嶽¶盡獰龍出海化無窮」
#+END_VERSE
¶

** 留別眾禪友¶

#+BEGIN_VERSE
「　此回分袂入山茨杖子隨身四海施寄跡老梅方吐¶蕊依然春色鳥聲催」
#+END_VERSE
¶

** 贈芝崖兄¶

#+BEGIN_VERSE
「　昔日金車句未圓屺峰八面起雲煙杖頭放出湖山¶月紫金光聚照百川」
#+END_VERSE
¶

** 贈耕雲法姪
<pb:KR6q0464_J_003-0351a>¶

#+BEGIN_VERSE
「　把月林間第一魁布毛未動出胡胎春風意氣摩青¶嶂一曲村歌滿袖來」
#+END_VERSE
¶

** 和語松法兄韻¶

#+BEGIN_VERSE
「　雨點松花蘸碧灘驚聞玉浪水潺潺洗月江南泉真¶潔翛然如步柳煙灣」
#+END_VERSE
¶

** 贈幼葵王公京試¶

#+BEGIN_VERSE
「　北斗曾將入棘闈毫端一點快如飛手攀丹桂乘隹¶趣四海欣聞及第歸」
#+END_VERSE
¶

#+BEGIN_VERSE
「　松簷竹瓦臥雲紗且喜文章滿目華日暮山中叢桂¶湧金風初放葉如花」
#+END_VERSE
¶

** 示千江禪師¶

#+BEGIN_VERSE
「　千江月映映千江海底泥牛吼動邦電捲胡疑風浪¶盡明明眼下鼻頭雙」
#+END_VERSE
¶

** 示千峰禪師¶

#+BEGIN_VERSE
「　興然吸盡出江西舉目陽春萬派齊山水可觀湖月¶地幽幽一笑勝匡廬」
#+END_VERSE
¶

** 贈純然師¶

#+BEGIN_VERSE
「　偶然喜逢數月餘談心分袂各東西春風鼓舞乾坤¶闊舉目雲天萬物依」
#+END_VERSE
¶

** 送浣風法兄¶

#+BEGIN_VERSE
「　久聞聲振在吳山格外玄關萬古傳能向個中開正¶眼偶然相聚望留篇」
#+END_VERSE
¶

** 鹿門寺十二景¶

*** 靈溢泉¶

#+BEGIN_VERSE
「　靈泉盛溢眾僧得每夜聲聲月自來隱顯不知誰變¶幻水光閃逗影連臺」
#+END_VERSE
¶

*** 霸王山¶

#+BEGIN_VERSE
「　霸王孤立亂雲中擬是當年振主翁眾足臺巔兩相¶望不知何處是真容」
#+END_VERSE
¶

*** 香爐山
<pb:KR6q0464_J_003-0351b>¶

#+BEGIN_VERSE
「　雨灑新芬煥澗川不須拈火自生煙崑崙塞斷無窮¶路永祝延齡億載傳」
#+END_VERSE
¶

*** 獅子山¶

#+BEGIN_VERSE
「　五峰不異鹿門山把斷要津吞玉還寶劍全提當面¶擲誰知高臥祖師間」
#+END_VERSE
¶

*** 三高祠¶

#+BEGIN_VERSE
「　德公皮孟三高賢殿閣幽叢灰幾年詩韻薜蘿誰自¶昧山空道闊幾經千」
#+END_VERSE
¶

*** 丹霞洞¶

#+BEGIN_VERSE
「　幽奇古洞幾人遊石蓋天庭能眼休誰識噴開丹霞¶面雲飄杖笠樂山丘」
#+END_VERSE
¶

*** 青龍繞塔¶

#+BEGIN_VERSE
「　青山不昧照靈光八面全身墮草鄉仔細看來無縫¶隙那分日夜拜當陽」
#+END_VERSE
¶

*** 修竹花斑¶

#+BEGIN_VERSE
「　花斑修竹古藏文日掃階痕絕點分葉上莫經風雨¶過森森堪護梵王曛」
#+END_VERSE
¶

*** 流泉影池¶

#+BEGIN_VERSE
「　寺換幾番獨剩池水清湧湛碧光詩高賢絕韻無腔¶調皎月遙觀遠念師」
#+END_VERSE
¶

*** 江鎖鹿門¶

#+BEGIN_VERSE
「　江深無底蓄清寒卻自荊門理釣竿遯世埜人時欲¶見明星相接水中天」
#+END_VERSE
¶

*** 鹿門山居¶

#+BEGIN_VERSE
「　歷載居山無利益秖贏一著最幽深門前池水波濤¶靜屋後青峰聳萬尋」
#+END_VERSE
¶

*** 遠眺煙村¶

#+BEGIN_VERSE
「　煙村遠眺古叢林物外幽人日訪尋極目青山連碧¶水秋風九月燦黃金」
#+END_VERSE
¶

** 檀溪寺八景(次佛冤兄韻)
<pb:KR6q0464_J_003-0351c>¶

*** 馬躍檀溪¶

#+BEGIN_VERSE
「　漢時盧的楚天秋已露沙盤到嶺頭何似棘林神力¶祐茅廬千古萬山收」
#+END_VERSE
¶

*** 王燦古井¶

#+BEGIN_VERSE
「　鑿井險幽石占先寒光千尺水涵天留名雖燦山河¶舍一點沾唇透骨遄」
#+END_VERSE
¶

*** 晉柏遺風¶

#+BEGIN_VERSE
「　晉柏軒中製不群劫遺僧坐復垂雲靈根香色仍如¶舊留與溪翁大地分」
#+END_VERSE
¶

*** 屏峰鎖翠¶

#+BEGIN_VERSE
「　白雲露出鎖峰低雨過青青碧玉齊前後看來誰可¶伴鴉鳴疊翠嶺橫西」
#+END_VERSE
¶

*** 雙堤繫州¶

#+BEGIN_VERSE
「　舟橫鴨綠接鄖襄二水雙收臥壟場移下江聲成鶴¶唳南山雲起北山香」
#+END_VERSE
¶

*** 平橋日渡¶

#+BEGIN_VERSE
「　相君上下入雲頭宮閣盈門橋與舟隨處情懷分半¶興度年度日過公侯」
#+END_VERSE
¶

*** 真武鉉峰¶

#+BEGIN_VERSE
「　鉉峰掛劍繼雲臺日度仙家遠近來雨滴長松頻放¶翠巖崖風急雁飛回」
#+END_VERSE
¶

*** 晴湖夜月¶

#+BEGIN_VERSE
「　晴空夜月穿龍蛇塘水連湘柳近斜忽見一帆來作¶伴聲高曲落蕩萍花」
#+END_VERSE
¶

** 贈梵林法主¶

#+BEGIN_VERSE
「　經律論開大梵林出塵真是報生身渠龍影水多得¶月不負南山萬壽春」
#+END_VERSE
¶

** 示啟方戒子¶

#+BEGIN_VERSE
「　年去年來卻啟方萌芽寒徹自春香為僧持得衣缽¶事體露如年戒定香」
#+END_VERSE

<pb:KR6q0464_J_003-0352a>¶

** 為淨覺師¶

#+BEGIN_VERSE
「　春至淨覺出翠微時來步雪踏霜希入林雖得師垂¶手報爾生身任意歸」
#+END_VERSE
¶

** 為默識師四旬¶

#+BEGIN_VERSE
「　北斗南星默識真門前碧水透琴音月光童子擊便¶後可壽如來古佛心」
#+END_VERSE
¶

** 示典座禪人¶

#+BEGIN_VERSE
「　溈山典座一頭牛列聖叢中誰謂收不少鹽醬些些¶味芒鞋腳底在心頭」
#+END_VERSE
¶

** 示恆清禪人¶

#+BEGIN_VERSE
「　眼下恆清對面開入門無處笑徘徊草色全經細雨¶潤杖頭一點與春雷」
#+END_VERSE
¶

** 示杲輝禪人¶

#+BEGIN_VERSE
「　杲輝日夜已皎然雖要分明得本圓立定腳跟星斗¶現水清透出月輪才」
#+END_VERSE
¶

** 同眾舂米¶

#+BEGIN_VERSE
「　千搥百拶何存價從來白嘴自生花但得腳跟紅線¶斷不須岐路口吧吧」
#+END_VERSE
¶

** 示眾募衣單¶

#+BEGIN_VERSE
「　寒衣不假復春秋募化檀那似莊修雖助貧僧衣掛¶體一毛頭上蓋青州」
#+END_VERSE
¶

** 人¶

#+BEGIN_VERSE
「　人人枉在世生死空自忙何勞者些子眉毛七尺長」
#+END_VERSE
¶

** 生¶

#+BEGIN_VERSE
「　生看無用漢理事孰知音仍易三歲子蒙生不老春」
#+END_VERSE
¶

** 在¶

#+BEGIN_VERSE
「　在在空掛日行動無偏僻然雖不識面全聲體俱寂」
#+END_VERSE
¶

** 世¶

#+BEGIN_VERSE
「　世善最為寶冷熱自知道得脫了生世永不受煩惱」
#+END_VERSE
¶

** 四威儀
<pb:KR6q0464_J_003-0352b>¶

#+BEGIN_VERSE
「　山中行腳跟點白雲衣糞掃南山石鼓鳴」
#+END_VERSE
¶

#+BEGIN_VERSE
「　山中住舉目青翠樹這楖栗橫敲撥雲霧」
#+END_VERSE
¶

#+BEGIN_VERSE
「　山中坐鐵面娘生墮休妄想花從風裏過」
#+END_VERSE
¶

#+BEGIN_VERSE
「　山中臥風捲殘雲過遶繩床幾人能得和」
#+END_VERSE
¶

** 贈雪廠兄回浙¶

#+BEGIN_VERSE
「　客囊無可贈把袂意偏長杖子隨君手靈符濟世航¶黃鸝枝上語碧草澗邊香風月今猶在孤光祖道匡」
#+END_VERSE
¶

** 示沈居士護關¶

#+BEGIN_VERSE
「　自在白雲間識得自心安下溪須策杖上嶺捉藤攀¶相伴春風裏門前看石斑閒閒非不佛念念護心關」
#+END_VERSE
¶

** 祖道吟五首¶

#+BEGIN_VERSE
「　祖道原來行實地無生無滅無為起一圓空缽隨分¶具入林幽鳥聽聲語鵲噪翠閃電飛日夜忙忙有何¶利」
#+END_VERSE
¶

#+BEGIN_VERSE
「　直指當陽道非易誰秉慧燈燈寶積婆心化道許流¶傳象王行處絕狐跡陞其堂入其室高掛缽囊樹下¶笛」
#+END_VERSE
¶

#+BEGIN_VERSE
「　瞬息光陰暗逼事轉眼於茲來生已枝頭葉落聲蕭¶瑟慚愧未能酬心肺也無憂也無累鏡形水月無可¶拘」
#+END_VERSE
¶

#+BEGIN_VERSE
「　黃虀淡飯生活計石虎崖畔去栽芋相念相思無別¶圖萬疊雲山有本據雨飄飄風颯颯孤峰頂上那堪¶立」
#+END_VERSE
¶

#+BEGIN_VERSE
「　林啼雲鳥皆遊戲情與無情齊出世隨分納些天地¶寬無根滋味觸生鼻百草頭祖師意硬掌麤拳隨分¶示」
#+END_VERSE
¶

** 文學俞公同觀泉¶

#+BEGIN_VERSE
「　山栖性寂靜榮辱本無驚綠水巖邊坐偶君不憚臨¶孔孟老瞿曇梅放煮雲英滌盡煩空習悠哉遠護情」
#+END_VERSE
¶

** 遊天童太白峰
<pb:KR6q0464_J_003-0352c>¶

#+BEGIN_VERSE
「　雲摩日月樹摩巔下視群峰數點煙行在其中誰是¶峻翛然獨步我偏先芒鞋踢碎虛空髓無限風光落¶眼前橫身露布威音外卻似攜笻過九天」
#+END_VERSE
¶

** 不凡李公過訪二番偶偈二首¶

#+BEGIN_VERSE
「　瀟灑胸襟自不凡才高無處處廊巖蒲團坐冷風敲¶竹蕭寺吟殘月共杉髮短漫添新蓆帽骨剛衣舊舊¶褊衫乘時好躡無蹤路仍取傳燈第一函」
#+END_VERSE
¶

#+BEGIN_VERSE
「　偶逢江上楚重緣把袂依依各一天驅出鐵牛吞日¶月擎來石虎吼山川柳絮春摶空中雪風生含翠吐¶青煙試問三台星斗燦不知聚首在何年」
#+END_VERSE
¶

** 次雲峰雪厂兄原韻¶

#+BEGIN_VERSE
「　雲峰露布接龍淵渺渺煙霞覆蓋天何事法幢臨華¶戶驚動泥牛吼嶽川名藍遠掛松杉月曲徑時穿綠¶竹煙為問高賢泉石韻誰知物外日如年」
#+END_VERSE
¶

** 贈石劍師¶

#+BEGIN_VERSE
「　城闉未盡忽田家心遠雲閒近不賒往事仍栽青竹¶柳故人分袂洛陽花看山移杖常年話佛石開尊駐¶晚霞莫道曹源窮似畢更勞風月送霜花」
#+END_VERSE
¶

** 贈樹影師¶

#+BEGIN_VERSE
「　船子琴音曾把篙蘆花煙水出身撓江城海月仍君¶踏渺沒清萍碧波淘玉浪鯨鱗隨處去峰巒最會白¶雲挑多年掛錫靈崖臥石筍抽條分外高」
#+END_VERSE
¶

** 佛冤法兄隹章次韻贈二首¶

#+BEGIN_VERSE
「　浙江別後發孤蓬和雨和風百草香疊疊亂山迷望¶目微茫忽遇見隹章鐘聲敲破幽人夢荒步柴門話¶遠長碧浪溪邊留似景卻堪蹤跡轉生光」
#+END_VERSE
¶

#+BEGIN_VERSE
「　出峽翩翩登浪頭任君一片烘爐收峰高典得青山¶在白石滔天不屬秋指鶴巢兮何拘束看雲無意得¶悠悠須擔楖櫟誰回顧放去收來不斷流」
#+END_VERSE
¶

** 贈牧翁法弟
<pb:KR6q0464_J_003-0353a>¶

#+BEGIN_VERSE
「　樹大新枝以掌擎春深茅舍自雲英青衣拂座竹千¶古翠色金星日轉盈躍浪錦鱗機活潑啼花鶯鳥唱¶空聲吾師沙盆吾弟起乘月攜舟釣碧嚶」
#+END_VERSE
¶

** 贈次梅白公留夜¶

#+BEGIN_VERSE
「　先生道骨本先流山水清涼結勝儔曾憶鹿門共夜¶月師吟千里送襄州其中尋舊隱泉石雨底蓬窗茗¶碗幽乍日清談我若記種梅千樹老林丘」
#+END_VERSE
¶

** 化油供佛¶

#+BEGIN_VERSE
「　檀溪空掛碧琉璃一點輝煌聚勝因要得徹明塵世¶界人人出手續心燈經行打坐自家事撥火燒香供¶佛僧步步仍知渠面目無時剔起燄騰騰」
#+END_VERSE
¶

** 檀溪募緣偈¶

#+BEGIN_VERSE
「　重建檀溪不存糧惟我山中分外荒只謂口頭貪些¶味登門助道便成當須然粒米無邊界一口吞盡般¶若香捨也風光不捨也風光乾坤之內作福為常」
#+END_VERSE
¶

** 護法王居士及耆宿等請師出關¶

#+BEGIN_VERSE
「　王公今日貴延請道山僧出關提起青州布裰信心¶福壽如山遠近耆翁光賁春風一動破顏吾愧有何¶長處惟恐推動人間」
#+END_VERSE
¶

** 吼松師來韻¶

#+BEGIN_VERSE
「　尋蹤覓跡露曹溪道與名流四海齊高插情懷雲外¶客杖挑日月赤手提相期其話春風裏蕭寺松聲應¶節梨碧水溪邊留玉過梅吞片雪布天躋」
#+END_VERSE
¶

** 贈洞宗梅雪大師壽¶

#+BEGIN_VERSE
「　雪裏梅峰徹骨仙萬山拱首慶長年白牛露地人間¶嚼語密相逢玉線玄佛日時開三雙眼松風蘿月影¶寒煙襄南石徑輝今古濟洞溪聲水一連」
#+END_VERSE
¶

** 鐘樓寺清白禪師請贊文殊菩薩¶

#+BEGIN_VERSE
「　臺山未別到鐘樓王舍城中得自由眼底晶光空色¶相手中清白振閻浮一心度眾能傳後七佛之師迥
<pb:KR6q0464_J_003-0353b>¶出頭不二法門為弟子敲風弄月影襄州」
#+END_VERSE
¶

** 法兄古宿和尚來韻復贈¶

#+BEGIN_VERSE
「　一片孤雲遇故鄉偶來草舍伴同堂樹稀時有幽鸞¶宿地湧何妨煙水忙擊竹峰頭光瑞益玉毫天眼盡¶翻章此中箇是留蹤跡莫謂人間洗換腸」
#+END_VERSE
¶

** 府戎彭法兄¶

#+BEGIN_VERSE
「　楚國為民母賢愚頌德風傾誠行聖化垂手續心宗¶道價超居易嘉聲逾蘊空武林三佛地示獲現神龍」
#+END_VERSE
¶

** 江西提督嚴護法¶

#+BEGIN_VERSE
「　萬水督洪州悠然布楚風魔銷士相樂道泰擊神鐘¶佛日飛鸞接桃林燦錦紅春清四海地千古羡嘉豐」
#+END_VERSE
¶

** 讚柯老居士¶

#+BEGIN_VERSE
「　獨眾孤笻現赤心維摩資任立叢林古今梵剎文星¶照荒徑野人依舊新溪水波中明月現浚雲透海泛¶高岑掀天北斗從君起七尺烏籐消灑襟」
#+END_VERSE
¶

** 復韻笠庵¶

#+BEGIN_VERSE
「　未睹容光今已穿同風忽至始怡然灰心雖是林添¶翠道譽禪流白浪天獅子遊行聲吼地起寧往解復¶垂煙一枝出蓋無餘事萬派全歸大振邊」
#+END_VERSE
¶

** 丙子別吉臣王公八載和韻一首¶

#+BEGIN_VERSE
「　古心重聚佛緣長今昔何殊入法堂雖是江天堪共¶月與君搖影一葦檣」
#+END_VERSE
¶

** 王居士請藏¶

#+BEGIN_VERSE
「　般若流通選佛場發心得寶共天堂西來大意無窮¶極海內名留振楚襄」
#+END_VERSE
¶

** 佛像送至檀溪¶

#+BEGIN_VERSE
「　世代虔心敬佛身名藍香像出輝塵雖然充滿其中¶現到處隨緣轉法輪」
#+END_VERSE
¶

** 鹿門寺景¶

#+BEGIN_VERSE
「　山高平處與人何煙雨林涇湧佛陀如是境中真可
<pb:KR6q0464_J_003-0353c>¶面相聞不意脫心魔」
#+END_VERSE
¶

** 檀溪寺景¶

#+BEGIN_VERSE
「　古剎檀溪遠境何當年馬踏印毗盧至今漢跡名垂¶遠幸有文星轉佛圖」
#+END_VERSE
¶

** 荊南道前兵部職方司良範孟公遊檀溪和韻(三首)¶

#+BEGIN_VERSE
「　君臨草舍午鐘鳴誰肯甘心到此行頭角明珠拳在¶手不分星夜照前程」
#+END_VERSE
¶

#+BEGIN_VERSE
「　孟老瞿隆未接楫毫端拈出鳳林歇即攀丹桂承佳¶句任是銅頭天上月」
#+END_VERSE
¶

#+BEGIN_VERSE
「　山空樹老古幽泉一點波心沖大千聖世求賢忠砥¶柱滔天白浪浸無邊」
#+END_VERSE
¶

#+BEGIN_VERSE
「　奚君步登溪林中雲生路幸得岸頭去聲名何須渡」
#+END_VERSE
¶

** 孟公春去秋來¶

#+BEGIN_VERSE
「　彈指春秋去復來旌旗化雨潑天開九重簡在頒榮¶詔一束腰金億萬猜」
#+END_VERSE
¶

** 贈秀野法姪住西來寺¶

#+BEGIN_VERSE
「　梅魂放雪仍風霜花映瀟湘四海香雲水玲瓏多得¶月隔江招手燄流方」
#+END_VERSE
¶

** 戒子明舌請示¶

#+BEGIN_VERSE
「　舌頭無骨露真乘涉出真乘行不輕如是覓心了可¶得不枉持戒若為僧」
#+END_VERSE
¶

** 贈大智壽¶

#+BEGIN_VERSE
「　南山星斗慶圓通誰把家聲繼古風大智解開生藥¶舖單單只賣死苗頭」
#+END_VERSE
¶

** 贈二眉修仙(住在鸚鵡山夫子閣朱曙先)¶

#+BEGIN_VERSE
「　眉峰鸚鵡聚靈仙洞口白雲疊翠連夫子昔年文太¶過從今不鍊汞中田」
#+END_VERSE
¶

** 募建大殿偈¶

#+BEGIN_VERSE
「　檀溪久廢復垂雲梁棟施成佛日熏一笠曾將轉帝¶位信心一念善為君」
#+END_VERSE

<pb:KR6q0464_J_003-0354a>¶

** 郡侯鹿門法兄¶

#+BEGIN_VERSE
「　大道分明無二人赤心一片再君親靈山示現佛之¶師拈出叢中萬古春」
#+END_VERSE
¶

** 示徒天德做庫頭維那火頭共四載偈二首¶

#+BEGIN_VERSE
「　出家戒定露天機火燄了眉鏡裏欺縱使杖敲真舍¶利不如灶傲放薪枝」
#+END_VERSE
¶

#+BEGIN_VERSE
「　庫中事繁折柴好三載始終漁父道堂奧維那須領¶略跪門燒火服其勞」
#+END_VERSE
¶

** 蓉城法姪止竟¶

#+BEGIN_VERSE
「　蓉城大道正當陽光燄傳燈五色彰毫法拈縱他處¶覓英靈止竟本施張」
#+END_VERSE
¶

** 祝梵大師¶

#+BEGIN_VERSE
「　海底雲生不可測襄州水濟通途轍濤聲梵唄碧峰¶頭朗月一輪明皎潔」
#+END_VERSE
¶

** 示徒德唯¶

#+BEGIN_VERSE
「　六十餘年齋戒佛前持誦禮拜僧心久巳僧體如願¶如前不退」
#+END_VERSE
¶

** 實琴請像讚¶

#+BEGIN_VERSE
「　實琴信心請藏寫拙問是阿誰梓舟老說現個叟像¶無人可悅」
#+END_VERSE
¶

** 結冬掛鐘板¶

#+BEGIN_VERSE
「　祖佛號令內外安寧清淨本然勇猛精勤且道如何¶是號令一句開爐容留真鐵漢唱歌須是牧牛兒」
#+END_VERSE
¶

** 募化千佛寶懺偈¶

#+BEGIN_VERSE
「　佛日空懸地將心悔竟聞洗滅萬劫罪錫振雨花芬¶喜助含寶月潔出青襯雲慈音何處是拜禮千聖名」
#+END_VERSE
¶

** 募茶引偈¶

#+BEGIN_VERSE
「　世人多飲茶良緣結萬家好事因中果冷熱便用他¶喜心徑路渴如添甘露涯何愁不成佛遇澤昔開花」
#+END_VERSE
¶

** 自歎二十首
** 度日
<pb:KR6q0464_J_003-0354b>¶

#+BEGIN_VERSE
「　歲月人間過煙霞雲雨多殷勤步溪寺更得六波羅」
#+END_VERSE
¶

*** 荒居¶

#+BEGIN_VERSE
「　荒山秋夜月獨上楚襄州如何得真處清白自心頭」
#+END_VERSE
¶

*** 自愧¶

#+BEGIN_VERSE
「　虛度過殘日容別此何時期伴黃山道孤頂風月思」
#+END_VERSE
¶

*** 居山¶

#+BEGIN_VERSE
「　山陰橫嶺秀青疊白雲勘林輝光燦色個中豈顢頇」
#+END_VERSE
¶

*** 祖道¶

#+BEGIN_VERSE
「　日用何所見明明百草頭可歎無知己滿船載空舟」
#+END_VERSE
¶

*** 相見¶

#+BEGIN_VERSE
「　德雲高飛進孤光獨照閒看驗賓主句兩手不分班」
#+END_VERSE
¶

*** 待茶¶

#+BEGIN_VERSE
「　萬派一浮漚鐵船水上浮相逢若知已和盤托明珠」
#+END_VERSE
¶

*** 步香¶

#+BEGIN_VERSE
「　堂前明月光露地腳一雙踏破澄潭月管他屋上霜」
#+END_VERSE
¶

*** 留雲¶

#+BEGIN_VERSE
「　雲堂聚賢愚虛空進何極日月穿雲過往來去不息」
#+END_VERSE
¶

*** 行敬¶

#+BEGIN_VERSE
「　不動行千里天地無一言乾坤須闊氣虛空總包元」
#+END_VERSE
¶

*** 茅舍¶

#+BEGIN_VERSE
「　碧玉無瑕白水清澗底然風笑殘月盡入林和常年」
#+END_VERSE
¶

*** 山景¶

#+BEGIN_VERSE
「　日夜在寒山誰肯獨往還惟有松柏操石徑且留閒」
#+END_VERSE
¶

*** 進山¶

#+BEGIN_VERSE
「　聞名登高去回頭將何來目觀無思至收放寶滿懷」
#+END_VERSE
¶

*** 話頭¶

#+BEGIN_VERSE
「　古今不相識共住亦無名趙州洗缽去佛也著一驚」
#+END_VERSE
¶

*** 坐參¶

#+BEGIN_VERSE
「　銀山與鐵壁露柱問燈籠送君任舊跡萬里鼻頭通」
#+END_VERSE
¶

*** 尋山
<pb:KR6q0464_J_003-0354c>¶

#+BEGIN_VERSE
「　樹湧千枝秀鴻鳴鵲噪詩泉石文太過芙𧀢蓋須彌」
#+END_VERSE
¶

*** 本懷¶

#+BEGIN_VERSE
「　土面灰頭度打開布袋口與君作往還恩養無一畝」
#+END_VERSE
¶

*** 垂手¶

#+BEGIN_VERSE
「　既為佛子住江山作留人黃金如糞土四大假合成」
#+END_VERSE
¶

*** 灰心¶

#+BEGIN_VERSE
「　祖父不出門掀倒琉璃缾風旛自不歇一句了心純」
#+END_VERSE
¶

*** 返本¶

#+BEGIN_VERSE
「　水落歸滄海波萍野衲心縱然翻玉浪梵音海潮音」
#+END_VERSE
¶

* 佛事¶

** 為吳國傑居士舉火

師云鐵面鐵心急死急生雪片¶
送汝恁麼轉身且道轉個甚麼炬火云一把烈火獨¶
露橫空震威一喝便勒火。¶

** 戒子德安舉火¶

師云德安德安送汝把火竟到長安如何長安底事¶
喝一喝云一股清煙透物外。¶

** 屺山老和尚訃音至懸真上供云¶

先師出世六處名藍施棒海內垂鉤釣得泥牛不免¶
失卻鼻孔雖是拏龍捉虎的手段且置秖如金剛潭¶
底臥龍飛踏碎毗盧頂巍巍獨坐保安堂上然雖恁¶
麼不肖忤逆尚饗展具九拜。¶

** 為知聖居士舉火¶

知聖甚得乾坤七尺身不容擬議尋思直下與你安¶
身立命喝一喝云河流源在水猛火烈星飛。¶

** 為向官府居士舉火¶

師舉火炬云者個向官府送爾一把火爾向我我向¶
汝一句作麼生道烈焰橫空難栖魄火裏蓮花為父¶
母。¶

** 為普陀庵主舉火¶

師舉起炬云普陀庵主生死海中如何轉身助汝把
<pb:KR6q0464_J_003-0355a>¶
火若是恁麼觀世音菩薩將錢買餬餅放下手來卻¶
是瞞頭。¶

** 鄧善人舉火¶

紅塵堆裏善始善終須得安樂惹得毒手火來逼身¶
蓮華朵朵眾舉彌陀接引垂手擸下炬喝一喝。¶

** 性普禪人舉火¶

禪人性普還會性麼生也恁麼死也恁麼生生死死¶
恁麼恁麼且道恁個甚麼便入火云急須著眼無處¶
生爾。¶

** 為破石禪師舉火云¶

正乃端陽節龍吟虎嘯歇七十餘秋歸真已畢歸真¶
已畢且置烈燄亙空難愁魄脫身一句正恁麼時作¶
麼生道便一喝云髑髏粉碎灰飛煙得便烈火。¶
¶
¶
¶
¶
¶
¶
¶
檀溪梓舟船禪師語錄卷之三¶
侍者　　編次¶

結制大光禪德領漳邑眾居士請上堂維那白椎畢¶
僧問遍界山河雪覆藏紅爐一點事如何師云孤峰¶
不白問黃蘗佛法無多子如何最上一乘師云腦後¶
看取進一喝師打問朔風浩浩正是衲子家風結集¶
一句意旨如何師云猶是第二句進云落花片片墜¶
冰心何是學人翻身一句師云虧汝露出進云內中¶
有過量人通箇消息雲面揭開紅日眼山眉愁斷白¶
花香豈不是常住師打進云一棒痛喫師復打問今
<pb:KR6q0464_J_003-0355b>¶
日結制即不問未結前事若何師云進出無管待進¶
云結制後如何師云請坐進云不結不解如何師云¶
逢春不下種定是略虛漢乃云自性臨檀結冬低頭¶
撞倒須彌橫身坐臥虛空日月恒明不異若然如是¶
和泥合水所以大光禪德領漳邑眾居士設齋聖眾¶
安禪和眾霜華翠竹與爾等發機發機且置如何是¶
安禪底事溪水絲綸擲下垂水清魚現月相隨任觀¶
白浪從天湧雪裏歌歸普應知震威一喝下座。¶

周張項領眾居士設齋請上堂問上上宗乘即不問¶
如何檀溪露孤峰師良久云爾又作麼生進云果然¶
露孤峰師打乃云若論箇事開佛知見悟佛知見示¶
佛知見入佛知見如是開示悟入則竟周張項與諸¶
大眾等為者一著子不遠而來到於彼岸豎拂云且¶
道如何是彼岸底事卓拄杖下座。¶

戎府許公進忠劉居士生辰資薦先考請上堂僧問¶
懺法蓮經最上一乘將何報答師云天上有星皆拱¶
北世間無水不朝東進云恁麼不得師豎拂僧禮拜¶
士出眾打圓相云此一瓣香爇向爐中供養和尚伏¶
願方廣座上劈開面門放出演揚造像偈示與大眾¶
師云誰是箇中人士顧左右師云二邊不著士云滿¶
目師僧師云著士一喝師打問盡大地眾生造一切¶
業向三寶求懺悔內中有呵佛罵祖者向甚麼處懺¶
悔師云跛鱉出頭來僧喝師打問本來一物放光明。¶

師舉拂子云者是甚麼光僧無語乃云大善積力處¶
處承祥十方講演楞嚴淨信敷揚妙法者裏槌鐘法¶
鼓演大法儀巳竟如何烹佛烹祖爐鞴鉗鎚煆凡煉¶
聖若有箇漢出來向拄杖頭上開隻眼呵佛罵祖吞¶
吐乾坤一與人天為師二與正法開眼三與四生六¶
道同超十地許公劉居士生辰遇說戒設齋資薦還¶
有利益無利益若道有利益風清月白若道無利益
<pb:KR6q0464_J_003-0355c>¶
色裏膠青如何是資薦底事溪聲引動梅風力抱露¶
含霜舜日輝復舉六祖偈曰一切無心自性戒一切¶
無礙自性慧不增不退自金剛身去身來本三昧師¶
云雖然六祖進出無礙船上座不然卓拄杖云水面¶
上看取下座。¶

天培李公領眾護法居士及鐘樓合寺耆德心公等¶
設齋請上堂僧問今日世尊成道鐘鳴鼓響向甚麼¶
處去師以拄杖左點進云鼓又鳴師以拄杖右點進¶
云鐘鼓鼕鼕師打乃云老僧拙性愚鹵一無所用陶¶
李二公并僧首心公等慶賀瞿曇夜睹明星普天下¶
人人具足物物體露全彰舉拂子云者箇是瞿曇面¶
目放大光明若然如是露地白牛開大口鴨綠瀟湘¶
兩岸清復舉臨濟祖上堂云赤肉團上有一無位真¶
人在汝等面門出入未證據者看看時有僧出眾云¶
如何是無位真人濟下禪床把住云道道僧擬議濟¶
拓開云無位真人是甚麼乾屎橛師云臨濟出言吐¶
氣如雷轟電掣盡大地人箇箇驚惺經行林中然雖¶
如是嗣祖船上座即不然若道無位真人矢上加尖¶
下座。¶

元旦上堂僧問昨日庚戌去今日辛亥來弟子者一¶
拜慶賀又作麼生師云白雲生嶺上有月落波心進¶
云請師道一句師云好與三十棒僧問夜半烏雞穿¶
靴走天明石女帶帽歸今日凡聖未開口如何是元¶
旦事師云半夜雞子鳴進云元旦後如何師云三更¶
雞子跳進云橫枝鴨綠襄江上引得魚龍上下忙師¶
打云少不得乃云非煙非爐亦非香遍地萌芽萬象¶
新普願堯豐弘聖道祝延寶鼎賀天星林中剛骨無¶
窮盡處處祥雲紫氣生金闕應身恩重力八方歌道¶
聖明君下座。¶

上元玉芝劉居士設齋請上堂問梅柳正放胎紅杏
<pb:KR6q0464_J_003-0356a>¶
出墻來元宵即不問如何是佳節景師云出墻來進¶
云景後如何師云好生收搖進云不消供養師云獻¶
後如何師打問法王正座事如何師云棒頭有眼明¶
如日進云撥著箇甚麼師打問有一則奇特事舉似¶
師昨日劉鐵磨從臺山來今日有齋師云東處西沒¶
進云溈山作臥勢鐵磨便出意旨如何師云自領去¶
進云今日陞座是同是別師云同則同別則別進云¶
恁麼缽來香積飯熟靈山師打問檀溪一隻虎截斷¶
往來人如何是一隻虎師云門外大打開士云如何¶
是截斷往來人師云六門緊閉士云機莫測也師打¶
問三心不問如何是大意師云頭角未具氣衝天進¶
云八方風流師云學語之流問佛住舍衛國現聲聞¶
圓覺是凡是聖師云無凡無聖進云作麼師云汝莫¶
眼花進喝師打乃云數載留雲空寂鋤破遍界乾坤¶
縱奪殺活正眼覿體妙用全彰上元到處新燈光吐¶
流芳良久云本是釣魚船洪波湧浪撈摝蝦蟹魚龍¶
吞吐分明承當且置玉芝劉居士并諸大眾上元與¶
汝等賜福紫微大帝中元與汝等赦罪清虛大帝下¶
元與汝等解厄洞陰大帝三元賜福赦罪解厄了也¶
且道三元在甚麼處諸大眾見麼若見得如是若見¶
不得振拄杖云向者裏看取下座。¶

結制上堂僧問有一物明歷歷向甚麼處薦師云葉¶
落寒風颼進云飛花過涇事如何師云楚山疊翠進¶
云何似奇特師云賞罰分明問大冶爐開即不問高¶
提祖印事如何師云兩眼對兩眼進云恁麼則把住¶
牢關乾坤失色放開一線大地回春師云恁麼人見¶
得僧擬議師打乃云聖制九旬禁足撅斷塵埃入金¶
剛智直見無位主人公幸皇風永蕩瑞日騰輝如是¶
伴者佛祖興隆所以大光禪德行不輕因領漳邑眾¶
居士千針萬線助隻履特為雲蹬個個踏碎鼻孔始
<pb:KR6q0464_J_003-0356b>¶
道宗風不墜且道結制一句作麼生道豎拂云拂子¶
頭上四海闊放開玉浪盡霑滋下座。¶

樊城馬登雲居士設齋請上堂僧問觀世音菩薩能¶
現千手眼未審那是正法眼師云普現千手眼進云¶
假若有明眼人到此作麼生出師打大慈問昔日釋¶
迦陞座文殊白椎今日和尚陞座弟子白椎白椎且¶
止即今將何法示人師云拄杖挑開正法眼進云還¶
有性理也無師云滿目全彰進云因甚得與師云你¶
未曾見得進云從者裏見師打進展兩手問凡聖交¶
參即不問君臣五位請師宣師云列位進云如何是¶
正中偏師云左眼半斤進云如何是偏中正師云右¶
眼八兩進云如何是兼中至師以拄杖左側進云如¶
何是兼中倒師以杖正中進云君臣以蒙師指示師¶
云指示箇甚麼進云因齋慶讚師打僧喝師掩耳示¶
之乃云今乃冬月十五個個烹爐煖火不存一點柴¶
炭晝夜經行打坐且止火煉點點分明幸有和盤托¶
出須是供養大眾且道如何下口南堤石虎吞吐北¶
堤鐵牛卓杖下座。¶

造大佛迦葉阿難功德主十八位開光請上堂師云¶
此瓣香無窮有盡全機發現寓白馬遺跡道安祖地¶
闢草重建至今七載幸襄郡諸大檀越捐金刻造丈¶
六金軀及迦葉阿難二尊者爇向爐中供養釋迦牟¶
尼如來并二尊者所為開闡無遮利益有情無情悉¶
皆普度歛衣就座維那白椎畢僧問大道非物外物¶
外非大道如何是物外底大道師云滿目全彰華藏¶
界進云者是物裏事師云上座作麼生進禮拜問從¶
上機緣即不問今日開光事如何師云水流明月現¶
進云正恁麼時則開光竟師云上座見光麼進喝師¶
打問鍾停鼓歇龍像交參云何忽生山河大地師云¶
山河大地進云師吞卻師云如是奚有問開光即不
<pb:KR6q0464_J_003-0356c>¶
問如何是佛師以杖振禪床進云如何是法師便卓¶
拄杖進云如何是乾屎橛師云好臭問擊鼓陞堂人¶
天聚會如何是接物利生底事師以杖示之進云從¶
上古錐開五位善接郡機如何是君師云爾問我答¶
進云如何是臣師云道爾是誰進云如何是臣向君¶
師云左耳半斤進云如何是君視臣師云右耳八兩¶
進云如何是君臣道合師云歷然還有道合也無進¶
一喝師云未曾道合問一句截流削萬機親疏不變¶
驀頭錐通身手眼生慚愧八臂那吒失卻威如何是¶
截流一句師云襄江水逆流進云如何是削萬機句¶
師云清波無透路進云與麼道師云強出頭士拂袖¶
師云果然問此光無明無闇如何開師云放大光明¶
進云光在何處師打乃豎拂子云黃面老子來也威¶
坐真武玄峰南至檀嶺彌布面向萬山拱手北至青¶
龍遶嶂且道其中聚集箇甚麼聚集且止十八應真¶
資助圓滿紫磨金色之身若然如是開光一句作麼¶
生道拈筆勢云一點三雙開法眼大千沙界海中漚¶
復偈云九龍齊出湧金容圓滿光中八寶全命匠如¶
來仍舊面是凡是聖體同觀發心信願果成佛覿體¶
分明極樂天布髮掩泥須是澤紫金光聚照長年下¶
座。¶

明充明戒二大德設齋請上堂僧問昔日世尊靈山¶
冷座商人供養世尊施戒與商人今日和尚住山居¶
士供養和尚施戒與居士是同是別師云不同不別¶
進云為甚麼如此師云不勞錦上添花士問鐵蛇橫¶
古路切忌莫當頭今日當頭事如何師云打作兩橛¶
進云一等毒氣師云切須忌取問如來莊嚴具足分¶
賓分主變解親疏師云疏親進云賓主兩忘色相俱¶
離如何是主中主師打乃云洞山云五臺山頂雲蒸¶
飯佛殿前頭狗屎天剎竿頭上煎堆子三箇猢孫夜
<pb:KR6q0464_J_003-0357a>¶
簸錢石霜云風吹石臼爭哮吼泥捏夜又空裏走趯¶
翻海月亂波生驚起土星犯南斗道吾云三面狸奴¶
手捉月兩頭白牯腳拏煙戴冠碧兔立庭柏脫殼烏¶
龜飛上天師云此三頌一與佛祖為師一驗衲僧眼¶
目一與人天作榜樣若定當得許具缽盂口吞珠震¶
威一喝下座。¶

元旦上堂祀聖畢僧問萬山峰頂千點雪鐵牛吐出¶
珊瑚枝師云家家有路透長安進云好箇消息師云¶
在那裏僧喝師云舉頭天外看問世尊拈花迦葉微¶
笑且道世尊不拈花迦葉笑箇甚麼師云薄處先穿¶
進喝師云迦葉微笑又作麼生僧擬議師打乃云若¶
道箇是世尊拈花阿難慧如山海直者迦葉微笑正¶
是正法眼藏達磨到此土遇講不契面壁九年慧可¶
斷臂安心始至馬祖一喝百丈耳聾三日百丈一舉¶
黃蘗吐舌所以正法眼藏靈根不墜良久云還有不¶
墜者麼維那便出眾師便下座。¶

解制眾請師上堂僧問世尊出世一手指天一手指¶
地且道未離母胎指箇甚麼師云泥裏有刺進云那¶
裏見得師云見箇甚麼僧喝師打問古人解制指示¶
學人向萬里無寸草處去和尚解制有何分付師云¶
步步踏地進云與麼有佛處不得住無佛處急走過¶
是何心行師云淹殺闍黎進云恁麼則功不浪施去¶
也師云未曾浪施乃云本無解結理事現成佛法無¶
多子久長難得人桃花處處紅靈雲親見底須經雪¶
霜過始知松柏青草履觔踏斷全憑柱杖力振威一¶
喝下座。¶

師誕日樊城國泰登選一騜學貴眾居士等請上堂¶
問日月兩行燭須彌一炷香祝延法王壽地久與天¶
長如何是地久天長底師云鐵牛吞卻嘉州大象問¶
離四句絕百非請師開示師云果然絕百非問今日
<pb:KR6q0464_J_003-0357b>¶
之事獨露真祥有一軸子請師展開師云照破面皮¶
進云請收師卓拄杖云見麼問弟子供養和尚云何¶
超拔阿母之恩師云相對不識進云碧玉臺前觀佛¶
母師云恁麼觀進云露柱掛燈籠師云黑瞞瞞問登¶
山須到頂入海須到底參要參到佛祖不到處若不¶
到佛祖不到處盡是倚草附木精靈如何是佛祖不¶
到處師云一口吞卻進云吞卻甚麼師云當面掛唇¶
皮士禮拜師打乃云六九巳未年巳未戊辰巳亥戊¶
辰右石丫下北溝跳蹬仔人可為天十八子為地本¶
命元辰舉似大眾慶賀無生無生慶賀有生有生且¶
置既是無生又作麼生慶賀大千沙界在其中一任¶
出入雖然如是還出得者箇麼且道是那個聻卓拄¶
杖打圓相復一點下座。¶

明祿明宣披剃請上堂僧問塵埃以出法眼沾身寶¶
座重登有何垂示師云二俱不識進云世外明機親¶
切句請師拈來與人看師云賓主分明進云謝師答¶
話師云謝後如何問此山一所默然識之呼不應擊¶
不響無佛無人和尚道此若何師云對面相看進云¶
看個甚麼師云從來面不識進喝師云落在何處進¶
云獨露師打乃云往來留雲十八子是鐵漢光剃頭¶
絕承當父母未生淨裸裸既生明歷歷赤裸裸明歷¶
歷世出世法所以雲門餅趙州茶馬祖喝臨濟棒金¶
牛飯和盤托出者些老漢世諦流布舉僧問浮山遠¶
禪師如何是佛遠云大者如兄小者如弟即今若有¶
人問如何是佛師云一對露柱如何是兄弟阿難與¶
迦葉黃面老子說道治世語言資生業等皆語實相¶
無相不相違背師云且道恁麼不背石虎原來是大¶
蟲振拄杖下座。¶

河南南陽府鄧州天乘馨若二禪德設齋請上堂僧¶
問如來說孝名為戒因甚麼和尚呵佛罵祖師云知
<pb:KR6q0464_J_003-0357c>¶
恩有分進云第一不得殺生因甚歸宗斬蛇南泉斬¶
貓師云青山綠水進云還有依此行得也無師云誰¶
人行得進云鐵牛不怕獅子吼師打問達磨西來一¶
字無全憑心地用工夫今日新戒辦齋請和尚說箇¶
甚麼師云托缽去進云好個心地用工夫師打問昔¶
日世尊陞座拈花迦葉破顏微笑請問和尚笑個甚¶
麼師云照破面皮進云在那裏師打乃舉高沙彌初¶
參藥山山問甚麼處來彌云南嶽來山曰何處去彌¶
云江陵受戒去山曰受戒圖甚麼彌曰圖免生死山¶
曰有一人不受戒亦無生死可免你還信否彌云恁¶
麼則佛戒何用山曰者沙彌猶掛唇齒在彌禮拜而¶
退一日辭山山曰甚麼處去彌云且往路邊結個茅¶
庵接待往來去山曰生死事大何不受戒去彌云知¶
得者般事便休更喚甚麼作戒師云三藏十二部一¶
切修多羅了義之說高沙彌因甚知得便休更喚甚¶
麼作戒爾等信否若知重說偈言若不知不免布個¶
縵天網老僧不然與你等指出卓拄杖一畫下座。¶

佛誕日河南鄧州尼福如請上堂問汝等受佛戒即¶
入諸佛位但解法師語真是諸佛子時如何師左右¶
顧視進云三十年前說個甚麼師云爾在恁麼處問¶
昔日世尊波羅提木乂至今和尚陞座是同是別師¶
云非同非別進云既無同別陞座作麼師打乃云世¶
尊初生一手指天一手指地目顧四方云天上天下¶
惟吾獨尊雲門云當時若見一棒打殺與狗子吃何¶
故貴圖天下太平瑯琊云雲門老漢將此身心奉塵¶
剎是則名為報佛恩若人如是高沙彌未登壇授具¶
足戒丹霞選官不如選佛剃頭時石頭云汝還受戒¶
否霞便掩耳而出頭云汝真得戒也師云丹霞如龍¶
得水拄杖頭上收取舍利所以雲門拄杖知恩報恩¶
收舍利者些老古錐在船上座拄杖頭上口喃喃爾
<pb:KR6q0464_J_003-0358a>¶
等若會腳跟點地若不會依舊黑漫漫振拄杖下座。¶

解制大眾請上堂僧問晉柏垂蔭千枝茂溪聲分派¶
萬流芳流芳且止如何是檀溪事師云白馬留跡進¶
云如何至理師云如何是理進云果然是理分明師¶
打云截斷葛藤問凡聖交參是眾生娛樂展眼翻身¶
衲子境界請問和尚如何是翻身一句師云鐵帽山¶
勢險進云如何是名像相牽師云眼花不少問獅子¶
林中無異獸師云弗遇奇人僧喝師打乃云去歲結¶
縵天網蓋大千世界今歲解縵天網開大千世界此¶
個事人人圓滿體露所謂相公不出門知道天下事¶
衲僧不出門透得無私智逼的白汗流滿口嚼生鐵¶
若是個漢解結分明土面灰頭亦能自在若不如是¶
天晴兩腳灰下雨泥裏刺撞著嶺頭雲覿面難迴避¶
惡風暴雨相聚著有眼如是黑漆漆下座。¶

晚參師云今日初一明朝初二眨眼便是來生諸兄¶
弟位中若是鐵腳漢放下雲頭剔起眉毛本自現成¶
無可擬議若然如是把手共行盡成般若若不如是¶
粒米難消莫道野鶴無糧快活只恐撞著鐵鷂也須¶
失命眾作禮下座。¶

修大佛迦葉阿難功德主賈鄒黃王淮泉居士等十¶
八位領襄樊眾信設齋請小參師舉拂子云若向者¶
裏請出相見堂主出一喝云湛然不動如何是紫磨¶
妙尊師豎拂子進云南贍部州人將佈施為求福且¶
道功德有幾許師伸手云用多少進云福不可計師¶
云道著問世上將錢買不得龍女獻一寶珠世尊納¶
受龍女成正等覺現前眾善是同是別師打問巍巍¶
正座滿乾坤照徹十方處處明師云不勞讚嘆問得¶
意忘法意向何處師云問從何出進無語師打乃云¶
四眾雲集看來原是舊時人所謂辦供豎拂子云到¶
來靈山一會若然如是天上有星皆拱北人間無水
<pb:KR6q0464_J_003-0358b>¶
不朝東昔日龍女獻一寶珠世尊納受有箇傍不肯¶
底漢道他有漏垢穢不淨忽然女獻南方無垢世界¶
坐寶蓮華今日眾信過渡須到彼岸且道是同是別¶
復舉拂子云巳竟船上座卓拄杖云若道者個福不¶
可量下座。¶

除夕晚參舉道吾見南泉泉曰名甚麼吾云宗智泉¶
曰智不到處宗個甚麼吾云切忌道著泉曰灼然道¶
著即頭角生師云今晚有人向者裏下得一語老僧¶
與他帽子著維那出云智不及處明個甚麼師云與¶
你帽子著雖然如是衲被縵頭蓋直到天明暗嗟呼¶
下座。¶

大眾請小參師舉羅山問巖頭起滅不停事如何頭¶
云是誰起滅羅山當下大悟師云巖頭答處體露全¶
彰羅山悟入死水不藏龍雖然如是船上座不然為¶
大眾打三又落二落三且道恁麼是不落底竹篦上¶
看取。¶

小參落堂考工云為生死做工夫且實說來一一問¶
了爾等做處不許落空不許安靜不許妄想不許見¶
聞意思不許無事不許雜談混日上不得下不得左¶
不得右不得覺來不得一念無有所為十方坐斷便¶
歸方丈。¶

結制大光知浴設齋請上堂僧問人人有個摩尼珠¶
因甚埋沒多年師云插竿頭上風車子進以手一張¶
師云失卻寶珠問如何是賓中主師云從恁麼處來¶
進云如何是主中賓師云從甚麼處去進云如何是¶
賓中賓師云雲留不停進云如何是主中主師云是¶
賓是主進喝師打問設齋供眾且道如何是結制底¶
事師云紅爐焰裏雪花飛進云四方雲集特為甚麼¶
師云經行打坐僧擬議師云羅公照鏡乃云舉個古¶
人絡索晉秦元始道安祖師在此有異僧寄宿從窗
<pb:KR6q0464_J_003-0358c>¶
隙出入安見驚起禮訊問其來意答曰相為而來安¶
曰自惟罪深詎可度脫答曰甚可度耳然須更浴聖¶
僧惟願必果具示浴法安後營浴眾同見有非常小¶
兒伴侶數十入寺就浴果是聖應今乃大光禪德三¶
載勤勞知浴有浴無池大眾浴法向甚麼處下手若¶
下得手靜沐微塵爐焰開若下手不得且道凡聖在¶
甚麼處溪聲碧玉露玄風打坐經行內外宗般若爐¶
中燃炬火牛頭馬面盡銷鎔下座。¶

北極張居士誕日請上堂問法華云無量珍寶不求¶
自得師云一邊漢僧擬議師打問如何是了然一句¶
師云第二句了問真武峰事千聖不能傳如何是千¶
聖不傳底事師云老僧耳聾進云某甲喚啞師打乃¶
云昨夜三更拂子跳上三十三天請益帝釋是那一¶
星斗入我善法堂中帝釋曰恭喜賀喜南閻浮提內¶
人人俱有星斗有敬信三寶者得生我天拂子云若¶
然如是恭喜賀喜閻羅王聞得出來道你二老雖然¶
讚嘆我曹賞善罰惡帝釋曰豈不聞世尊道南閻浮¶
提有敬信三寶持五戒修十善者得生三十三天耶¶
閻羅王曰果然如是希有希有船上座云三位老漢¶
雖然讚嘆賞善罰惡豈不聞一念間了然一句超調¶
御徹見未生方始終復偈曰張公七十有三旬供佛¶
及僧自皈依朔日重陽香滿地回光星斗照天梯襄¶
州龐老今猶在洞裏藏身訪故知隨任世緣無罣礙¶
延生壽量證菩提下座。¶

閔玉融月庵弟子設齋請上堂僧問昔日達磨到此¶
土直指人心不假方便指個甚麼師云古柏已飛香¶
氣在進云果是心源師打問阿難是破戒比丘因甚¶
與佛同居師云無邪不顯正進云摩登伽女最淫為¶
何證阿羅漢果師云汝不唧溜進云文殊師利法王¶
子因甚為七佛之師師云末位前行僧禮拜師打問
<pb:KR6q0464_J_003-0359a>¶
昔日道安祖師橫拈日月與眾生結盡業債即今和¶
尚倒挂須彌同四眾交參說戒底意旨如何師云井¶
底撈月進云曹溪水與檀溪水是同是別師云舉頭¶
天外看進云不是棒頭開正眼怎得虛空碎朦朧師¶
打僧作禮問法座高陞古鏡重懸照徹十方並無凡¶
聖如何是戒師云有水皆含月無山不帶雲進云六¶
門皎潔全體現萬法無為不須參如何是定師卓拄¶
杖正中進云鵲噪忘五蘊身在其中總不知如何是¶
慧師橫拄杖進云戒定慧且止句裏分明事如何打¶
云者個是幾句進云滴水成水窮閱盡更有桃花笑¶
轉春師云不須重舉露問父母未生前因甚命根不¶
斷師云滾湯潑雪進擬議師打問善才參處請師指¶
路師云後面看進云那一路師打乃云道則玄機古¶
今體露門外溪水遶冰清玉潔冷灰撥薪火個個烹¶
紅爐所謂閩地之人楚溪法蠟大家團圞頭同受比¶
丘法精進持淨戒猶如護明珠精進且置明珠在甚¶
麼處豎拂云者裏看取偈曰心地戒光珠人人本具¶
足未生前面目山門對露柱一喝下座。¶

佛成道日張太和居士設齋請上堂問世尊初生一¶
手指天一手指地周行七步目顧四方云天上天下¶
惟吾獨尊因甚雪山六載所為何事師云立雪齊腰¶
進云年年此日昔昔今朝師云了不可得進云一朝¶
雪消盡自有春到來師云雪消且止如何是春進擬¶
議師打乃云日前太和居士許設齋供眾求牛𤚝菩¶
薩果勝力充然雖如是夜來三更夢見一牯牛氣勝¶
如王船上座與他一棒牛兒奮迅向前船上座忽然¶
驚惺向日與居士道及世尊成道五百乘車過此林¶
畔二牛阻滯問曰甚奇怪虛空答曰有聖人成道應¶
當供養二商人林中果見樹下獨坐商人作禮世尊¶
微笑傍有頌曰世尊微笑舉袈裟禮拜商人也作家
<pb:KR6q0464_J_003-0359b>¶
四十九日不吃米苦哉錯認佛陀呀然須世尊成道¶
人天供養且道佛陀呀在甚麼處良久云大力菩薩¶
橫擔一粒下座。¶

玉帝降誕體源庵主壽設齋請上堂僧問龍女獻一¶
寶珠世尊納受今日庵主設齋請和尚陞座得個甚¶
麼師打問云何忽生山河大地師云腳跟下看取進¶
云一口吸盡西江水師云還我水來進喝師打乃云¶
去年九月十五晴今年正月初五雨一百一十日有¶
情來下種因地果還生無情既無種無性亦無生六¶
祖恁麼道船上座亦恁麼道然雖如是道太清平安¶
樂世一番提起一番新復偈曰紫微大帝燈燈照歷¶
歷孤明北斗藏長壽金剛如是賀有情無情正當陽¶
下座。¶

玄居士壽設齋請上堂問風雨下來天地暗杲日如¶
何把持師云公對文章展白眉復云一瓢飲士禮拜¶
問佛未出世祖未西來且道有禪也無師云汝道看¶
進云威音那畔方知師云還我腳跟來進無語乃云¶
十五日前不先十五過不後正十五日不中先後中¶
間定不得惟有者個轉光新豎拂云拂子絲絲銀世¶
界雷音震動澤荒坵祖翁一片閒田地忙裏偷閒念¶
彌陀葛藤窠中長生路酬天謝地保安康供佛及僧¶
掀寶藏江天皓月湧清波洞口白雲山市叟孤峰頂¶
上演摩訶萬象森羅齊拱手桃花依舊笑春風且道¶
玄居士夫婦母難之日三載設齋供眾圓滿佛事週¶
隆承當一念信心現青山盡是百草頭卓拄杖下座。¶

解制都監同眾請小參僧問昔日達磨與神光安心¶
且道即今心在甚麼處師云正當陽進云學人有一¶
心請師不荅師云還吃飯麼進喝師打問一切有為¶
法且道如何是無為法師云滿目青山連天色進無¶
語乃云九旬禁足克巳復禮結解圓明恭喜賀喜舉
<pb:KR6q0464_J_003-0359c>¶
拄杖云拄杖子不屬解結獨立孤峰赤條條頭頂天¶
腳踏地可謂和光混俗若是常住真心殺活自在性¶
靜明體縱橫自在吞吐乾坤如龍置水你有拄杖子¶
與你拄杖子你無拄杖子奪你拄杖子所以海底紅¶
塵與波作浪拄杖臨頭開正眼鐵船滿載夜明珠五¶
湖四海桃花浪不動清波意自殊若向者裏定當打¶
開門外湧山河。¶

禮千佛圓滿侍者明惺楊居士等送子出家請上堂。¶

僧問諷經禮懺人人超薦父母事如何師云白鷺下¶
田千點雪黃鶯上樹一枝花進云薦後如何師打問¶
弓弦走馬未是作家劍刀翻身亦非妙用如何是奇¶
特事師云寒冰穿雲過進云穿後作麼生師打問如¶
何是宗風顯露師云春風鼓舞乾坤闊三千古佛臨¶
壇豎拂子云諸大眾見麼若見得東君每照益若不¶
見春風垂地澤見與不見還識拂子頭上麼雖然如¶
是拂子𨁝跳上三十三天恁麼在船長老手裏若然¶
如是惺侍者三年為眾耽心並楊居士捨子出家以¶
報佛恩帶累宗親得生長安長安且置復舉文悅禪¶
師親近大愚芝芝曰有何所求悅曰求心地法芝曰¶
若道心地法不怕爛卻且為眾乞米去悅便領果然¶
便去乞米回又便教為眾乞炭乞炭歸芝曰堂中謂¶
乏人你且去與我領眾悅恨不樂坐于後架桶篐忽¶
報悅走見芝芝曰恭賀還我心地法來悅大笑而出¶
師曰雖然文悅大悟真乃供養諸佛報荅恩者若道¶
船上座則不然何故久受勤苦乃可得成復有偈云¶
化道長生不老春三年無改果圓成盆中那粒高登¶
祿萬戶千門種善根卓杖下座。¶

* 垂問機緣

四大部洲齊打鼓楚山巖覓覓星燈溪¶
聲便是廣長舌覿面相逢不見伊且道恁麼人相伴¶
僧進師問一口吸盡西江水汝見麼進云昨夜三更
<pb:KR6q0464_J_003-0360a>¶
普潤師云潤個甚麼僧無語師便打顧居士進師問¶
膈河渡水來作甚麼士云覓佛師云在那裡士云¶
毛上看取師云死了燒了覓個甚麼士擬議師便¶
僧進師問如何是無盡底事進云請師開示師云¶
無盡僧擬議師便打僧又擬議師云與抖灰了也僧¶
師問如何是老老大大底事進一喝師云喝恁麼¶
擬議師打僧入門便禮拜拂袖便出師云忙殺闍¶
僧進師問是第一是第二進云萬法歸一師云歸¶
了便打僧進師伸手僧亦伸手師云我伸手是恁¶
麼意僧擬議師便打出盛庵主問如何是大地山河¶
師云向汝一口吞卻主一喝師便豎起拳主頓足一¶
下師便打士呈帽進方丈云和尚作麼生會師一掌¶
士云和尚光明無量遍照十方亦無遮礙將者個戴¶
上是一是二師云被汝籠絡士擬議堂主云不成妙¶
供師云不是汝底。¶

師云如何是趙州蘿蔔頭寂朗荅云到處重開始見¶
香後堂云滿口嚼脆梨師不契堂復問如何是趙州¶
蘿蔔頭師云滿口嚼冰霜進禮拜。¶

* 聯芳¶

** 與大慈維那¶

#+BEGIN_VERSE
「　兔角杖頭付大慈龜毛拂子玉麒麟蹋翻南北騰雲¶地四海興龍續正因」
#+END_VERSE
¶

** 與月菴維那¶

#+BEGIN_VERSE
「　今朝大覺舌廣長一言保任候龍天藏頭露角分付¶汝原在青黃在月菴」
#+END_VERSE
¶

** 與淮泉王居士¶

#+BEGIN_VERSE
「　淮泉可謂得瞿濃定把隹聲向爾通受手曹源機潤¶澤杖頭敲月蓋英雄」
#+END_VERSE
¶

* 詩偈讚¶

** 城西鐵佛
<pb:KR6q0464_J_003-0360b>¶

#+BEGIN_VERSE
「　鐵漢空懸照慈容世地遊那藏萬物合綠水隱襄州¶古剎城西外高臺勝接樓街前歌不歇誰覺此中幽」
#+END_VERSE
¶

** 鷲嶺甘泉¶

#+BEGIN_VERSE
「　滴滴無窮盡根源透九宮山山靈鷲脈十萬八千通¶亭高泉湧翠杖笠掛雲峰片石滋僧坐冰清醉老翁」
#+END_VERSE
¶

** 鳳山延慶¶

#+BEGIN_VERSE
「　鳳山接翠雲慶寺映斜新樹帶閑枝葉惟涼古鏡碑¶林從幽嶂裡水向石邊清檀度尋樂處烹茶敬天星」
#+END_VERSE
¶

** 朝陽疊翠¶

#+BEGIN_VERSE
「　層巒疊翠處石石積成堆溪望高低應登雲露天臺¶東君歸屋者樵過洞門開客尋崖阿上清風送往懷」
#+END_VERSE
¶

** 洞山峴石¶

#+BEGIN_VERSE
「　洞外一拳石聞名自古磯片雲馳帶雨半閣坐迎暉¶碧壑流精澗林花送果衣幽哉閑共語拔萃月明歸」
#+END_VERSE
¶

** 萬山幽蘭¶

#+BEGIN_VERSE
「　萬山峰頂望別是一湖天眼底千波湧幽蘭一色吞¶東南餘有戶月映一無門反本尋落處得知不盡根」
#+END_VERSE
¶

** 北堤鴨綠¶

#+BEGIN_VERSE
「　堤徑和歌歸幽林萬葉開沉沉一片綠埂埂密神臺¶紫蓋憑頻入帆飛到岸來誰知塵世外長安共徘徊」
#+END_VERSE
¶

** 南堤楚山¶

#+BEGIN_VERSE
「　層層風雨潤花飛滿石臺巒巒呈秀色萬戶對奇才¶樹老發新枝溪上送綠來登臨多少客個裡此幽哉」
#+END_VERSE
¶

** 谷隱寺¶

#+BEGIN_VERSE
「　祖庭谷隱水閣鳳自回頭峰頂有時望鹿門對山丘¶池管堂外樂徑道得安休寺幽雲臥石高士昔曾遊」
#+END_VERSE
¶

** 鐘樓寺¶

#+BEGIN_VERSE
「　鐘樓聲自遠蜜佛有靈空閣閣鳴如玉風涼活似龍¶登雲多勝喜對月話玲瓏不是尋常寺層層岫嶺中」
#+END_VERSE
¶

** 仁皇寺
<pb:KR6q0464_J_003-0360c>¶

#+BEGIN_VERSE
「　仁皇千古月常映萬人舟殿閣輝巖秀門開疊岫峰¶諸公乘有興攜詩任往留衲多宛然在聲嘯露舌頭」
#+END_VERSE
¶

** 鳳凰亭¶

#+BEGIN_VERSE
「　鳳閣展翅上白雲任往還嶂開水底滑嵒秀玉生斑¶碧浪橫山過龍飛臥水淵鮮鱗意變得路步振湖山」
#+END_VERSE
¶

** 羊侯廟¶

#+BEGIN_VERSE
「　襄郡侯公廟龍隱片雲底黃山開碧眼雲霞掛錦衣¶筆峰無盡處千靈動活機往來進不穴萬代卻心歸」
#+END_VERSE
¶

** 眾居士發心刻佛請偈¶

#+BEGIN_VERSE
「　萬善同緣成佛身分文聚積永長春生生恩會無窮¶盡個個承當共一尊八大菩薩信願力微塵功德與¶君頻如然出手不空過金像栴檀昔日因」
#+END_VERSE
¶

** 都監天德請像讚¶

#+BEGIN_VERSE
「　坐斷葛藤定是梓舟本無讚毀待人須惡白棒臨頭¶口似烈灼鹵拙剛柔獨泛襄江任是銅頭鐵額好與¶三十棒」
#+END_VERSE
¶

** 贈水月林芝巖法弟¶

#+BEGIN_VERSE
「　顯化荊南月映林喝行師道不曾離屺峰立雪慈恩¶力東西二溪溢有淄深憶遺留資寶座時添義氣掛¶玲瓏往來覓跡誰言道惟有堂分第一芝」
#+END_VERSE
¶

** 贈鳳山廬庵法弟壽¶

#+BEGIN_VERSE
「　移杖雲留露孤峰鳳凰展翅蓋無窮山南星斗吾宗¶現喜及瀑布勝九宮只此天臺猶在目應知個裡瑞¶光中襄州罕遇生荊棘不望餘歸獨望公」
#+END_VERSE
¶

** 贈榮公護法壽¶

#+BEGIN_VERSE
「　錦彩華誕登上方芝蘭臺艷澗花香爐煙拈祝蟠桃¶壽奇瑞展開相國光欽柱德風林秀鶴陵岡鳳尾蓋¶雲彰青天水底皆含月此日松高聲更長」
#+END_VERSE
¶

** 贈徐相公¶

#+BEGIN_VERSE
「　若知檀溪與曹溪龐老襄州鴨綠棲無影樹頭春色
<pb:KR6q0464_J_003-0361a>¶現儼然面目不曾移」
#+END_VERSE
¶

** 示恒見¶

#+BEGIN_VERSE
「　見見知時非是見轉身猶未翻身迷恒天格外無情¶句直指而今更不疑」
#+END_VERSE
¶

** 贈靜庵姪¶

#+BEGIN_VERSE
「　金地遙招暗點頭三登九上續宗猷舌頭露出玲瓏¶子吞盡西江一月收」
#+END_VERSE
¶

** 贈謝居士壽¶

#+BEGIN_VERSE
「　奮得驪龍珠方依佛祖決古今超賢士塵世盡彌勒¶長壽金剛眼閻羅鏡不得杖挑布袋口吞盡西江月」
#+END_VERSE
¶

** 太和居士請偈¶

#+BEGIN_VERSE
「　未生前面目太虛一毫端來去無生路靈機格外仙¶山河及大地不覺色塵煙歌唄原無量明心天外天」
#+END_VERSE
¶

** 贈知黔維那¶

#+BEGIN_VERSE
「　知道知時戒可通前承不問後成功若能赤心行將¶去萬物如龍定慧宗」
#+END_VERSE
¶

** 示子梅居士¶

#+BEGIN_VERSE
「　子梅徹骨發新枝露地頂天掛錦衣歲盡寒霜中有¶興果顏靈鷲得心希」
#+END_VERSE
¶

** 貴州七位居士請偈¶

#+BEGIN_VERSE
「　貴省黔豐德近天梵音乃遇七真仙三千內外常安¶樂直指毘盧在目前」
#+END_VERSE
¶

** 春日觀山¶

#+BEGIN_VERSE
「　山高月小楚乾磯正初登雲東北依足下石琳重疊¶翠萬綠從地湧襄溪」
#+END_VERSE
¶

** 送大慈西堂太行峰¶

#+BEGIN_VERSE
「　盡情吐露滿乾坤秦水無魚鼻孔生垂手絲綸當面¶擲靈機掣電用雙行」
#+END_VERSE
¶

** 贈法姪全機住高山寺¶

#+BEGIN_VERSE
「　群峰卓立勝高山面目全然眾可攀問道渠龍山是
<pb:KR6q0464_J_003-0361b>¶叟分燈祖院穀城間」
#+END_VERSE
¶

** 贈寶林南極大師¶

#+BEGIN_VERSE
「　寶林丈室同攜手兄弟呼笻登北山帆訊江中近寶¶所炎天稽首拜雲端」
#+END_VERSE
¶

** 贈大光禪師¶

#+BEGIN_VERSE
「　本光清淨法開光一片閑田謂可當仍復來源忘舊¶路須知腳下是真常」
#+END_VERSE
¶

** 贈漢水楊公¶

#+BEGIN_VERSE
「　西湖咫尺楚山溪二水分明文筆歸如此情懷塵世¶外楊公登綠岸題詩」
#+END_VERSE
¶

** 月菴上座¶

#+BEGIN_VERSE
「　臨流尋古蹟溪聲缽帶腰中茅舍興幽僻雲房喜可¶度耳聾舌底續分明」
#+END_VERSE
¶

** 空如侍者¶

#+BEGIN_VERSE
「　東西空如齊坐斷鼻頭尖底路相通出身須得真人¶體覿面相逢任爾洪」
#+END_VERSE
¶

** 監院仲如請像讚¶

#+BEGIN_VERSE
「　創建檀溪大覺隱靜撞著個漢五十七歲白棒在手¶不容擬議放些毒氣且道是個什麼面孔祖佛到來¶描畫不見若是當家種草身披忍辱行端表正咄業¶鏡臺前一擊粉碎」
#+END_VERSE
¶

** 自讚¶

#+BEGIN_VERSE
「　祖濟三十三拙漢梓舟船重開檀溪寺脈通鷲嶺山¶獨露孤峰頂杖子隨身邊便插一莖草雖將無米飯¶與天下衲僧一飽更不饑彼汝描畫轉見不堪喚作¶重建即錯不喚作重建猶非萬世傳罵留與兒孫路¶見不平」
#+END_VERSE
¶

** 書¶

*** 與鹿門彭法兄書¶

法席鞏固全賴法兄捐金布地從昔以來金湯續燄
<pb:KR6q0464_J_003-0361c>¶
古今實際地果然具足可見法兄庶古蹟重光萬代¶
不墜矣弟仰沾洪慈傾注拙錄刻入楞嚴藏庫豈非¶
兄之遐齡齒祿也弟遙拈香謝謝須任暫停無時晨¶
昏祝願福祿高登亨遷又忽勞盛价至荒山弟一一¶
問候合府官眷福祉安祥喜甚喜甚不然乘此機選¶
官不如選佛明珠在掌無時不照帶弟靈山把手呵¶
呵何如率此訊候啟上。¶

*** 芝崖和尚書¶

昨歲錫臨襄州晤對把臂猶如舊日荒山失款簡褻¶
諒不我罪猊座翩帆月林福履駢臻愚兄當走候丈¶
室歌曲徘徊茲因事羈未如其願擬議間有靜上首¶
至問候法體幸甚敘其來意道及尋茅結居方知未¶
獲面辭法座時置隆冬豈可以不辭任意遠離愚言¶
加謹勸斗膽屈留歸侍左右愚之願也萬望老弟恩¶
深慈容莫能測焉況有荊城眾居士書請回剎亦是¶
吾宗幸甚恭惟老弟容喜續焰流輝愚兄有玷慚惶¶
懇恕上首恩澤無量鄙言不盡上啟猊座鑑照。¶

** 佛事¶

二月楊公請為誥封祖夫人舉火¶

今乃孟夏廿八司馬夫人遷化無種靈根火裏栽鐵¶
華指向樹頭開驀然得個菩提果脫卻凡身即聖來¶
即聖且置祖夫人面目在甚麼處一喝便烈火。¶

為實念舉火¶

實念實念本無一念雖然五載勤勞供眾之念節蒙¶
聖諭乃地藏菩薩降誕之辰與汝判斷且道斷個甚¶
麼卓炬云火光三昧裡看取。¶

為達初禪人火¶

身從東南來還歸西北去送汝一把火速往極樂地¶
如何安身火裡蓮花西方淨土猛燄光中飛雪片。¶

為曹善人火
<pb:KR6q0464_J_003-0362a>¶

曹善人聽吾偈今日清明往西去苦身脫卻恁麼行¶
無悠無拘無生世咦烈火光中化紅蓮剎剎塵塵登¶
雲地一喝炬火。¶

香嚴寺宕法叔塔前上供拈香云出身東南化道西¶
北重建香嚴宏輝祖燄達磨不往東土神光不往西¶
天。¶

宕老法叔太白分燈白崖山中寂滅那伽流芳威音¶
今對塔前如何奉奠一片栴檀常寂光中趨敬便爇¶
香云五百餘里到來是吾法叔創業容易守業難今¶
巳十周即見我蜀兄守塔萬古一新便展拜。¶

為實勤舉火¶

鹿門出家檀溪落地隨侍師公十二載今巳寂滅真¶
乃九月花香且道如何得果送汝把火紅新新裏種¶
紅新便烈火。¶

黃龍山主習思常張星明張九經習思時鞏世華等¶
併本寺嗣法侄明亮等恭請師為本師起龕入塔師¶
云躲開躲開多寶現前若然如是請兄觀定又入塔¶
云正二梅花燦褁衣道駕空裏欲碎時一枝忽飄春¶
信立金毛隻履仗雄威恭惟我。¶

奇然法兄和尚通玄一脈共處襄州重興黃龍千眾¶
玲瓏圍繞建法幢廿有餘載轟雷掣電所為一雨普¶
潤萬指歸從遺留者個塔樣且道阿誰行染是我法¶
兄既然如是入塔一句又作麼生道四海浪平龍瑞¶
隱天搖地震滿長安喝一喝云奈我法兄惹得拖泥¶
帶水以拄杖指塔云既是無縫塔前如何趨敬四方¶
八面一任永遠供養。¶

為戶部管大護法舉火¶

師云今乃正端陽雲龍空裡接大人登到岸寶印天¶
邊月超離權衡外薰風送北極碧潭霄漢語相助無¶
為力雖然如是即今管老先生在甚麼處安身振威
<pb:KR6q0464_J_003-0362b>¶
一喝云臨飛得甘露脫塵遇金仙擸火炬云寂光三¶
昧紅蓮社滿目青天玉麒麟便入火。¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶
¶

* 大覺庵梓舟船禪師語錄¶

山主李祥宇請師進庵禮佛偈。¶

師云從西過東大覺相近雖是安心此方慶幸且道¶
如何興慶底隱靜雖是者個一喝便作禮。¶

當日阮應富等設齋請上堂梅雪大師白槌畢維那¶
問嫩桂久昌法輪運轉現寶王剎於一毫端且置因¶
什麼檀溪水向大覺海中流出去也師云腳踏兩邊¶
分進云如何是徹底根源師云上座從那裡見得進¶
云當堂舉似師打進云者一棒落在什麼處師云果¶
然露出問打開布袋口放出劫外風推倒山岳粉碎
<pb:KR6q0464_J_003-0362c>¶
虛空諸人何處安身師云拶破面門鼻頭尖底下種¶
進云分明獨露描畫難成師云者個阿誰進一喝師¶
打云一擊粉碎乃云觸處逢渠大覺示戒全彰正體¶
不涉春秋亙古亙今所以麗珠騰輝然雖道人人腳¶
跟下要取分明斬斷塵勞頓脫生死者個劣虛漢刱¶
入李荒村八條崗裏好下田下座。¶

淨信庵南嵩師同破有師請師傳戒恒順設齋請上¶
堂主問淨信一聲獅子吼昭明樓上聽知音且道有¶
多少知音者師云請上前來進云毘婆尸佛早留心¶
直至而今不得妙師打進喝云土曠人稀師云遍地¶
生荊棘問古人以砂供佛福滿輪王今恒順設齋請¶
上座且道得個甚麼師云你道個甚麼進云向上一¶
著事如何師打云一雜粉碎問佛出世一手指天一¶
乎指地捏破虛空何處安身師打進喝師云落在甚¶
麼處進云此處安身師云向汝道亦無安身處乃云¶
淨信戒壇闡開爐鞴雨洒珠光報達有分恁麼見得¶
語默動靜誰知巳根盤大地淨無生振威一喝下座。¶

鄒德宇等設齋請上堂梵座主白槌畢座主問黃蘗¶
未出世不用棒喝將何法接引師云座主向前主云¶
達磨未來天下太平老賊過東攪亂天下將何處之¶
師云面壁有分主豎拳師云虧爾出手主便禮拜問¶
一真不昧萬法全彰如何是戒師振杖進云二諦圓¶
明坐斷兩頭如何是定師卓拄杖進云三心不了全¶
無慚愧如何是慧師云滿目生輝進云戒定慧且置¶
句裏分明事如何師打云親言出親口進云者一棒¶
落在甚麼處師云處處分明問佛出世時以佛為師¶
佛滅度後以戒為師如何是五宗師云一一問將來¶
進云如何是臨濟宗師云棒頭有眼進云如何是曹¶
洞宗師云眉毛眼上橫進云如何是雲門宗師云別¶
是一家風進云如何是法眼宗師云徹底融通進云
<pb:KR6q0464_J_003-0363a>¶
如何是溈仰宗師云照破面皮進云五家宗派蒙師¶
指見性成佛事如何師云你見麼士禮拜問有一大¶
將臨陣通身不掛寸絲鎗刀來時如何躲避師云陋¶
巷不騎金色馬回頭卻披破藍衫進云果然天下太¶
平師打云喪身失命乃云學佛貴於出家為僧重於¶
進戒淨信者缽盂裡安柄橫挑一粒盡乘般若故我¶
大覺世尊入泥入水屎尿臭處砙礫生輝未信者蜣¶
蜋諸虫而集其上所為六年苦行得體忘軀入舍城¶
中攪亂豎拂子云者個漢坐斷葛藤窩裡事果是將¶
軍定太平下座。¶

紅花園觀音庵慧融上座請傳大戒襄樊二城眾居¶
士淮泉等設齋請上堂僧問僧俗聚會選佛場開和¶
尚有何指示師云上座遠來進云舉眼足下看師云¶
恁麼去進禮拜師打問爐鞴洪開人天交接還有賓¶
主也無師云覿面相提進云如何是賓中賓師云東¶
西相對進云如何是賓中主師云杲日當空照進云¶
如何是主中賓師振拄杖進云如何是主中主師云¶
目下無人喜進云賓主蒙師指當陽一句請師宣師¶
云何須重舉似進云千峰勢倒崖邊止萬派聲歸海¶
上消師云珊瑚枝上兩莖眉僧無語師打問云何得¶
無漏廣為利人天師云漢水兩岸清問如何是接初¶
機句師云一雨普潤進云如何是辯衲僧句師云波¶
吒進云如何是正令行的句師云寒梅枝上露紅光¶
進云如何是定乾坤句師打問欣齋即不問放下手¶
卻是甚麼師云打開方知進云人人本有因甚麼不¶
識師展手進禮拜師云好個饅頭乃云昔日祗園精¶
舍說法今朝紅花園裡陞座長者金磚布地府主鼎¶
修金地所以弘戒毘尼個個得戒披衣若不信者步¶
步踏著若有信者虛空著楔雖然如是功不浪施者¶
些說話正是三家村裡麤漢豎拂子云若論者個拂
<pb:KR6q0464_J_003-0363b>¶
子頭上報春枝下座。¶
¶
¶
¶
¶
¶
¶
¶
¶
¶

* 鷲嶺甘泉梓舟船禪師語錄¶

內辰仲冬月十五日本寺雲杲耆舊同襄樊二城眾¶
居士等請。¶

住鷲嶺甘泉師至山門云昔日鷲嶺今日嶺鷲釋迦¶
不前彌勒不後坐斷兩頭便開門路振威一喝拽杖¶
便八佛殿云東也撞著西也撞著行住坐臥處處撞¶
著且道撞著個甚麼殿裏底一喝便作禮韋馱殿云¶
真實普眼行化三洲應感金湯無我不成無爾不就¶
據室云三處茅室虛空為丈歷代祖師領受痛棒便¶
入。¶

當日設齋請陞座師至座前指座云這個獅座牙爪¶
露佈咦便登座師拈香云此一瓣香根透四海枝覆¶
蒼天熱向爐中端為祝延今上¶
皇帝聖躬萬歲萬歲萬萬歲伏願鎮統乾坤沾恩普潤¶
次一瓣香日月同明槁木生輝熱向爐中供養滿朝¶
文武本郡尊官各衙勳貴金湯湧沸輔鎮江河再一¶
瓣香威音未至格外提持熱向爐中供養檀溪法弟¶
芝崖和尚并襄樊二城文學檀越居士本寺耆舊等¶
悟入無生同登華藏又拈香云光吞宇宙奉絕諸塵¶
第二回拈出供養江南常州府荊溪保安堂上傳臨
<pb:KR6q0464_J_003-0363c>¶
濟正宗第三十二世上二下隱先老和尚用酬法乳¶
之恩歛衣就座檀溪和尚白椎畢師揮拂云吞吐獅¶
王請出相見僧問三千諸佛與和尚同入甘泉法身¶
自現即不問如何是過去蹤跡師打進云如何是現¶
在蹤跡師振杖進云如何是未來蹤跡師云你見麼¶
進云三千諸佛蒙師指月到十五正團圓師云你道¶
記得熟檀溪監院問道安古佛地和尚又重興老龍¶
送水將何物接待師打進喝師云落在甚麼處進云¶
一聲霹靂毛孔豎萬道金光灼面皮師打云躲跟漢¶
雪庵問掛劍平揮群妖息鷲嶺獨露玉欄杆萬象森¶
羅一口吞即不問吞後事如何師云同一鼻孔進云¶
若恁麼道高建法幢續祖燈去也師云虧你承當笑¶
庵問紫霧盤旋到甘泉長風玉樹月灣灣略施倒嶽¶
傾湫手摩過須彌山外山即不問一念未生事如何¶
師云滿山怪石獰似虎進云徹體本空了然無掛師¶
云如何是你不掛士無語師云獨露慧庵問甘泉獅¶
子吼震動太虛空四眾皆瞻仰好音個個同今日和¶
尚陞座未審將何法示人師云一點水墨兩處成龍¶
進云既然如是大家有分師云要你承當嵩庵問昔¶
亞仙捨曹溪與六祖羲之施廬山與歸宗今日雲杲¶
將甘泉請和尚且道是何意旨師云沒奈你何進云¶
若恁麼道大家俱證宗風去也師云如何是汝宗風¶
進云不識師云好個不識問觀音院裡觀音閣勢至¶
樓前勢至臺若識兩忘空色相觀音那裡出頭來即¶
不問舊殿新開事如何師云此事且置婆子燒庵好¶
個消息進云賊是小人智過君子師云好個俗漢餘¶
庵問超越萬法者是甚麼人師云覿面不識進云畢¶
竟是個甚麼人師打訊庵問前有臥佛把門後有鳳¶
凰展翅左有龍王送水右有峴山疊翠雲集重興甘¶
泉即不問如何是萬壽無疆師云晴明光照進云一
<pb:KR6q0464_J_003-0364a>¶
言忝華囑十方普皈依師打乃云一言不出諸聖側¶
耳若出一言塞滿虛空若然如是隨出一言合道真¶
如句中無私全彰大用眉毛尖上三千界日月同明¶
共一家為人不行無相寺別尋一路眾君知所謂襄¶
樊二城諸大檀越本寺耆舊兼檀溪法弟和尚專請¶
船上座特演真乘山頭鼓浪鷲嶺至平地陸行無¶
船頭頭盡是玲瓏志清水獨露現真容珍重持行¶
佛制永祝皇王與天齊下座(檀溪監院盛德徒請)。